
                <strong>Lewis Hamilton zasługuje na większy szacunek. "Bez wątpienia to wyjątkowy kierowca"</strong>
                <div class="single_news"><br>
                    Lewis Hamilton zdobył piąty tytuł mistrzowski i wielu określa go mianem najlepszego kierowcy w historii F1.<br>
                    Zdaniem Davida Coultharda, osiągnięcia Brytyjczyka nie są doceniane przez jego rodaków. - Zasługuje na większy szacunek - ocenia Szkot.<br><br>

                    W ostatnich latach rywalizacja w Formule 1 odbywa się pod dyktando Lewisa Hamiltona.<br>
                    Brytyjczyk zgarnął cztery z pięciu tytułów mistrzowskich i jest na najlepszej drodze, by zostać najbardziej utytułowanym kierowcą w historii królowej motorsportu.<br>
                    Tym bardziej, że jego aktualny kontrakt z Mercedesem wygasa po sezonie 2020.<br>
                    33-latek ma już na swoim koncie tylko dwa mistrzostwa mniej niż Michael Schumacher.<br>
                    Traci też do Niemca, jeśli chodzi o liczbę wygranych wyścigów.<br>
                    Hamilton zwyciężał 71 Grand Prix, podczas gdy "Schumi" triumfował 91 razy.<br><br>
                    - Bez wątpienia to wyjątkowy kierowca. Może ma tendencje, by dzielić opinię publiczną, bo nie wszystkim musi się podobać jego osobowość czy też styl życia. Jednak to jest legenda.<br>
                    To najlepszy Brytyjczyk, jeśli chodzi o motorsport. Powinniśmy to doceniać i okazywać mu większy szacunek - twierdzi David Coulthard, były kierowca F1.<br>
                    Coulthard jest zdania, że Brytyjczycy nie potrafią wykorzystać marketingowo sukcesów Hamiltona.<br><br>
                    - Jesteśmy zbyt nieśmiali, a przecież to nasz sukces. Popatrzmy na Stany Zjednoczone.<br>
                    Mają tam chociażby swoją ligę baseballową. To są krajowe rozgrywki, a mówi o nich cały świat.<br>
                    My nie potrafimy wykorzystać tego potencjału. Jesteśmy bardzo dobrzy w tym, co robimy.<br>
                    I już nawet nie mówię o motorsporcie. Tylko powinniśmy głośniej o tym mówić - dodał Szkot.<br>
                </div>